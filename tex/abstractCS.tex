Pro předmět BI-DBS na FIT ČVUT v Praze je vyvíjena nová aplikace. Požadavky pro tuto aplikaci jsou odvozeny z již existující aplikace. Tato bakalářská práce se zaměřuje na zlepšení procesů vývoje a údržby nového frontendu webové aplikace na základě analýzy stavu stávající aplikace a plánovaného stavu. Hlavními oblastmi zlepšení jsou přijetí metodiky DevOps a navržení nového zjednodušeného a přehledného systému řízení přístupů. Nakonec hlavním cílem této práce je implementace autentizace a autorizace, včetně omezení oprávnění, a automatizace procesů testování a nasazování.